86 s. rastnsrrnuu

tuos servire voluisti: tu autem, Daoche, et tu, Thrasidaee‚ Thes-

salos regi vendidistis. 13. Thessaliam enim servitute Philippi

premi videtis, Thebani, et, nisi fallor, juxta nobiscum ingemiscitis:

Byzantium, quantum in Pythone fuit, idem manebat exitium, quod

Olynthus perpessa est: nos liberavimus. 14. Quippe Graecam

civitatem, cum maxime sociam atque foederatam, ille religiosus

atque venerabilis assertor Groeciae nec opinantem opprimere ag·

gressus fuerat. Haec est nimirum praeclara ipsius prudentia: calli-

ditatem pro ingenio habet: perjurium artem putat: perfidia'tan·

quam virtute utitur. 15. Aut dicat denique, quo alio pacto for-

midabilem illam potentiam nactus est: si Graecos fraudibus, in si·
diis, proditione non cepit: si barbaros etiam non auro magis quam

ferro vicit: si denique cuiquam mortalium aut fidem dare gravatus
est, aut datam fallere non sustinuit. 16. Istis tsmen ille Graeeioe
vindex, nos perturbatores sumus ! Sed quid istos pudeat, qui sua
crimina nobis objectare malunt, quam non admonere vos eorum,
quorum ipsi manifesti sunt? Si quis captorum munerum aut
proditionis reus esset, illum tuendo, propugnando, legibus et
poenis eripiendo, vestrum negotium ageretis: nunc alios accusando,
in vos sententiam dicitis. 1¹7. Quod si ignari, quorsum ea res
pertineret, id admisistis ; prudentiam in vobis requiro: si scientes
prudentesque: verecundiam. 18. Pro mea, quique in eadem me-
cum causa sunt, innocentia suffecerit, quod nos a Philippo nihil
'accepisse ipsi fatemini: nec enim siquid petivissemus, vacuos abire
passus esset liberalissimus rex, ut a vobis quidem predicatur.
An qui vos corrupisse operae pretium putavit, nobis etiam peten-
tibus, non largiretur? 19. At Thebanos modo monuistis, ne
consilium eorum sequerentur, qui patrias male consuluerunt. Ego
vero desino adversari illis, Thebani, si ita sentiunt: in ipsorum
opinionem transeo: vosque quanto maximo potest opere hortor,
oro, obsecro, perque vestram et communem Graecia salutem ob-
testor, ut boc ipsorum decretum amplectamini. 20. Id si feceritis,
neque pecorum atque armentorum gratia vos ipsos venire patie-
mini: neque ut ergastulis ager vester frequentetur, inter cetera
Philippi mancipia Poonibus et Triballis servietis. 21. Nam isti
greges et mancipia intueri vos jubent, egregia servitutis premia ς
uxores, liberos, parentes, libertatem, samam, fidem denique et fas
Grmcorum vilia habere. Hoec enim profecto perdidistis, Tbebani,
nisi fraudi violentiaque Philippi una nobiscum resistitis. 22. Quod

